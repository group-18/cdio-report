\chapter{Implementering}
\begin{Implementering}
    I vores arbejde med at kode dette program, har vi startet ud med at 
    se bort fra de ekstra krav der er, og blot fået implementeret core programmet,
    altså et program der opretter to spillere, og to terninger, og den spiller der
    først når 40 point vinder. Dette gjorde vi ved brug af den viden vi har
    fra programmering. Vi besluttede os for at lave et while loop således at
    programmet fortsætter med at køre indtil vi har opnået en hvis score,
    dermed er core delen af programmet blevet lavet. Herefter begyndte vi på at arbejde med at implementere de ekstra krav der
    er stillet. Dette gjorde vi ved grundigt at overveje hvilken form for kode
    der skulle bruges. Vi fandt ud af at alle ekstra kravene ville kunne blive
    løst ved at benytte if-else sætninger, hvor i krav kriterierne indgår.
    De første 3 krav var relativt nemme at opnå da disse bare bestod af simple
    if-else sætninger, men det 4 krav, det krav der lyder på at man kun kan vinde
    på par, var sværere at få implementeret. Vi har valgt at kode programmet
    så hvis man får over 40 point, men ikke slår en double, vil programmet
    sætte din score til 40. Dette har vi gjort da det er ligegyldigt om man har
    40 eller 100 point, ligeså snart man har 40 point skal man bruge et par for at vinde.
    Ved at stille det op på denne måde, sørger vi for at while loopet fortsætter
    til at der er en spiller der både har en score>=40, og at han har slået et par
    i denne runde. \\

    \textbf{Brugervejledning for programmet} \\
    Programmet er meget simpelt sat op, og har en masse System.out.println
    der fortæller brugeren præcis hvad der foregår, og hvad han skal gøre for
    at programmet fortsætter. Det starter ud med at printe alle spillets regler,
    således at brugeren kan se reglerne. Derefter beder programmet brugeren om at
    indtaste navn på spiller 1, og navn på spiller 2. Herefter vil programmet
    blive ved med at spørge brugeren om at skrive "roll", indtil brugeren taster
    "roll". Programmet vil herefter printe terningeslaget, summen af slaget,
    og stillingen mellem de to spillere, i tilfælde af at der er slået et par,
    vil programmet skrive at det er den samme spillers tur.
    Programmet bliver ved med dette indtil en spiller opnår over 40 point,
    efter dette vil programmet skrive, at man skal slå et par for at vinde.
    Dette bliver den ved med indtil at en af spillerne slår et par, der ikke
    er par 1, da par 1 selvfølgelig nulstiller spillerens score.